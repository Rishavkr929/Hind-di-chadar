<!DOCTYPE html>
<html lang="pa">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>ਹਿੰਦ ਦੀ ਚਾਦਰ</title>
    <link rel="stylesheet" href="CSS/bootstrap.min.css" />
    <link
      href="https://fonts.googleapis.com/css2?family=Tiro+Gurmukhi:ital@0;1&family=Poppins:wght@400;500;600&display=swap"
      rel="stylesheet"
    />
    <link rel="stylesheet" href="CSS/style.css" />
  </head>
  <body>
    <div id="scattered-container"></div>

    <!-- Header -->
    <section class="header">
      <div class="header-bar d-flex align-items-center py-2">
        <a href="index.html">
          <img src="img/logo.png" alt="Logo" class="header-logo me-2" />
        </a>
        <h5 class="fw-bold m-0">
          ੩੫੦ ਸਾਲਾਂ ਸ਼ਹੀਦੀ ਵਿਰਾਸਤ:<br />
          ਹਿੰਦ ਦੀ ਚਾਦਰ
        </h5>
      </div>
    </section>

    <!-- Page Title -->
    <section class="viah">
      <div class="page-header">
        <div class="page-title">ਸੀਸ ਦਾ ਅਨੰਦਪੁਰ ਸਾਹਿਬ ਪੁੱਜਣਾ</div>
      </div>

      <div class="container">
        <!-- Image -->
        <img
          src="img/anandpur-pravas.png"
          alt="Gurudwara"
          class="content-img"
        />

        <!-- Content Box -->
        <div class="content-box">
          <h2>ਦਿੱਲੀ ਤੋਂ ਰਵਾਨਗੀ -</h2>
          <p>
            ਜਿਸ ਦਿਨ ਸ੍ਰੀ ਗੁਰੂ ਤੇਗ ਬਹਾਦਰ ਸਾਹਿਬ ਜੀ ਨੂੰ ਸ਼ਹੀਦ ਕੀਤਾ ਗਿਆ। ਉਸੇ ਦਿਨ ਰਾਤ
            ਵੇਲੇ ਦਿੱਲੀ ਦੇ ਸਿੱਖਾਂ ਦੀ ਇੱਕ ਹੰਗਾਮੀ ਮੀਟਿੰਗ ਕੂਚਾ ਦਿਲਵਾਲੀ ਭਾਈ ਨਾਨੂ ਦੇ
            ਘਰ ਹੋਈ। "ਗੁਰੂ ਕੀਆਂ ਸਾਖੀਆਂ ( ਪੰਨਾ 84) ਉੱਪਰ ਲਿਖਿਆ ਹੈ। ਇਸ ਮੀਟਿੰਗ ਵਿੱਚ
            ਭਾਈ ਤੁਲਸੀ, ਭਾਈ ਆਗਿਆ, ਭਾਈ ਉਦਾ, ਭਾਈ ਜੈਤਾ, ਭਾਈ ਗੁਰਬਖਸ਼ ਤੇ ਕੁਝ ਹੋਰ ਸਿੱਖ
            ਸ਼ਾਮਿਲ ਸਨ। ਇਸ ਮਸਲੇ 'ਤੇ ਵਿਚਾਰ ਕਰਦਿਆਂ ਭਾਈ ਨਾਨੂ ਨੇ ਗੁਰੂ ਸਾਹਿਬ ਜੀ ਦੇ ਧੜ
            ਨੂੰ ਚੁੱਕਣ ਦੀ ਸੇਵਾ ਰਾਇਸੀਨਾ ਦੇ ਰਹਿਣ ਵਾਲੇ ਭਾਈ ਲੱਖੀ ਸ਼ਾਹ ਵਣਜਾਰੇ ਦੀ ਲਾਈ
            ਤੇ ਯੋਜਨਾ ਮੁਤਾਬਕ ਭਾਈ ਜੈਤੇ ਦੀ ਸੇਵਾ ਗੁਰੂ ਸਾਹਿਬ ਜੀ ਦੇ ਸੀਸ ਨੂੰ ਸ਼ਾਹੀ
            ਫੌਜਾਂ ਦੇ ਕਰੜੇ ਪਹਿਰੇ ਵਿਚੋਂ ਚੁੱਕਣ ਦੀ ਲਾਈ। ਰਾਤ ਮੁੱਕਣ ਤੋਂ ਪਹਿਲਾਂ ਭਾਈ
            ਜੈਤਾ ਭੇਸ ਬਦਲ ਕੇ ਗੁਰੂ ਜੀ ਦੇ ਸੀਸ ਨੂੰ ਸਾਫ ਸੁਥਰੇ ਵਸਤਰਾਂ ਵਿਚ ਲਪੇਟ ਕੇ ਤੇਜ਼
            ਰਫ਼ਤਾਰ ਘੋੜੇ 'ਤੇ ਸਵਾਰ ਹੋ ਕੇ ਅਨੰਦਪੁਰ ਸਾਹਿਬ ਵੱਲ ਨੂੰ ਲੈ ਤੁਰਿਆ।<br /><br />
            ਗੁਰੂ ਜੀ ਦਾ ਸੀਸ ਲੈ ਕੇ ਜਾਣ ਵਾਲੇ ਸਾਰੇ ਸਿੱਖ ਸ਼ਸਤਰਧਾਰੀ ਤੇ ਯੁੱਧ ਵਿਦਿਆ ਵਿੱਚ
            ਪੂਰੀ ਤਰ੍ਹਾਂ ਨਿਪੁੰਨ ਸਨ। ਸ੍ਰੀ ਗੁਰੂ ਤੇਗ ਬਹਾਦਰ ਸਾਹਿਬ ਜੀ ਦੀ ਸੀਸ ਮਾਰਗ
            ਯਾਤਰਾ ਵਿੱਚ ਕੁਝ ਇਤਿਹਾਸਕਾਰਾਂ ਨੇ ਬਾਗਪਤ, ਤਰਾਵੜੀ, ਕਰਨਾਲ, ਅੰਬਾਲਾ, ਬਨੂੜ,
            ਨਾਭਾ ਜੀਰਕਪੁਰ, ਕੀਰਤਪੁਰ ਤੱਕ ਦੇ ਪੰਜ ਪੜਾਵਾਂ ਦਾ ਇਉਂ ਜਿਕਰ ਕੀਤਾ ਹੈ।
          </p>
        </div>
      </div>

      <div class="container">
        <div class="content-box">
          <h2>ਤਰਵਾੜੀ -</h2>
          <p>
            ਤਰਾਵੜੀ ਪਿੰਡ ਦੇ ਤਲਾਬ ਨੇੜੇ ਕੁਝ ਧੋਬੀਆਂ ਦੇ ਘਰ ਸਨ. ਇਹਨਾਂ ਵਿੱਚ ਇੱਕ ਗੁਰੂ ਕਾ
            ਪਿਆਰਾ ਭਾਈ ਦੇਵਾ ਰਾਮ ਰਹਿੰਦਾ ਸੀ। ਇਸ ਦਾ ਸਾਰਾ ਪਰਿਵਾਰ ਗੁਰੂ ਸਾਹਿਬ ਦੇ ਸੀਸ ਦੀ
            ਸੇਵਾ ਸਾਰੀ ਰਾਤ ਕਰਦਾ ਰਿਹਾ। ਇਸ ਘਰ ਵਿੱਚ ਜਿੱਥੇ ਗੁਰੂ ਸਾਹਿਬ ਜੀ ਦਾ ਸੀਸ ਰੱਖਿਆ
            ਗਿਆ, ਉੱਥੇ ਅੱਜਕੱਲ ਗੁਰਦੁਆਰਾ ਸੀਸ ਅਸਥਾਨ ਪਾਤਸ਼ਾਹੀ ਨੌਵੀਂ ਸਥਾਪਿਤ ਹੈ
          </p>
        </div>
      </div>

      <div class="container">
        <div class="content-box">
          <h2>ਅੰਬਾਲਾ -</h2>
          <p>
            ਤਰਾਵੜੀ ਤੋਂ ਚੱਲ ਕੇ ਨਿਡਰ ਸਿੱਖਾਂ ਦਾ ਇਹ ਦਸਤਾ ਸਵੇਰ ਹੋਣ ਤੱਕ ਅੰਬਾਲੇ ਟਾਂਗਰੀ
            ਨਦੀ ਦੇ ਕਿਨਾਰੇ ਪੁੱਜ ਗਿਆ ਇੱਕ ਜੰਡ ਦੇ ਦਰੱਖਤ ਹੇਠਾਂ ਗੁਰੂ ਸਾਹਿਬ ਦਾ ਸੀਸ ਰੱਖ
            ਕੇ ਕੁਝ ਚਿਰ ਆਰਾਮ ਕੀਤਾ। ਉਥੇ ਹੁਣ ਗੁਰਦੁਆਰਾ ਸਤਿਸੰਗਤ ਪਾਤਸ਼ਾਹੀ ਨੌਵੀਂ ਤੇ
            ਦਸਵੀਂ ਸਥਾਪਿਤ ਹੈ।
          </p>
        </div>
      </div>

      <div class="container">
        <div class="content-box">
          <h2>ਕੈਂਥ ਮਾਂਜਰੀ -</h2>
          <p>
            ਨਦੀ ਪਾਰ ਕਰਕੇ ਪਿੰਡ ਕੈਂਥ ਮਾਂਜਰੀ 'ਚ ਗੁੱਜਰਾਂ, ਹਿੰਦੂਆਂ, ਘੁਮਿਆਰਾਂ ਦੇ ਘਰ
            ਸਨ। ਜਿੱਥੇ ਭਾਈ ਰਾਮ ਦੇਵਾ ਨਾਮ ਦਾ ਇੱਕ ਸਿੱਖ ਰਹਿੰਦਾ ਸੀ। ਦਿੱਲੀ ਵਿਖੇ ਵਾਪਰੀ
            ਘਟਨਾ ਦਾ ਆਪਸ ਵਿੱਚ ਜ਼ਿਕਰ ਹੋਇਆ। ਉਸ ਨੇ ਕਿਹਾ, "ਭਾਈ ਸਾਹਿਬ ਜੀ! ਆਪ ਆਰਾਮ ਕਰੋ
            ਤੇ ਮੈਂ ਗੁਰੂ ਜੀ ਦੀ ਸੇਵਾ ਕਰਦਾ ਹਾਂ।" ਭਾਈ ਜੈਤੇ ਨੇ ਸਾਰੀ ਰਾਤ ਆਰਾਮ ਕੀਤਾ ਭਾਈ
            ਰਾਮ ਦੇਵਾ ਗੁਰੂ ਜੀ ਦੇ ਸੀਸ 'ਤੇ ਪਹਿਰਾ ਦੇਂਦਾ ਰਿਹਾ। ਮਗਰੋਂ ਭਾਈ ਰਾਮ ਦੇਵਾ
            ਜਿੰਨਾ ਚਿਰ ਜਿਉਂਦਾ ਰਿਹਾ, ਉਨਾਂ ਦੇ ਸਾਰੇ ਪਰਿਵਾਰ ਨੇ ਗੁਰੂ ਜੀ ਦੇ ਸੀਸ ਰੱਖਣ
            ਵਾਲੀ ਥਾਂ ਤੇ ਹਮੇਸ਼ਾਂ ਦੀਵਾ ਬੱਤੀ ਜਗਾਉਣ ਦੀ ਸੇਵਾ ਕੀਤੀ, ਅੱਜਕੱਲ ਕੈਂਥ ਮਾਜਰੀ
            ਵਿੱਚ ਗੁਰਦੁਆਰਾ ਸੀਸਗੰਜ ਸਾਹਿਬ ਯਾਦਗਾਰੀ ਸਥਾਨ ਹੈ।
          </p>
        </div>
      </div>

      <div class="container">
        <div class="content-box">
          <h2>ਨਾਭਾ -</h2>
          <p>
            ਅੰਬਾਲੇ ਤੋਂ ਚੱਲ ਕੇ ਭਾਈ ਜੈਤਾ ਦਾ ਅਗਲਾ ਪੜਾਅ ਪਿੰਡ 'ਨਾਭਾ' ਸੀ। ਇੱਥੇ ਇੱਕ
            ਮੁਸਲਮਾਨ ਦਰਵੇਸ਼ ਦਰਗਾਹੀ ਸ਼ਾਹ ਦੀ ਕੁਟੀਆ ਸੀ (ਅੱਜ ਕੋਲ ਇੱਥੇ ਗੁਰਦੁਆਰਾ ਸੀਸ
            ਅਸਥਾਨ ਪਾਤਸ਼ਾਹੀ ਨੌਵੀਂ ਜ਼ੀਰਕਪੁਰ ਨਾਭਾ ਸਥਾਪਿਤ ਹੈ)। ਸਥਾਨਕ ਰਿਵਾਇਤ ਅਨੁਸਾਰ
            ਉਹ ਗੁਰੂ ਘਰ ਦਾ ਸ਼ਰਧਾਲੂ ਸੀ। ਜਦੋਂ ਭਾਈ ਜੈਤਾ ਜੀ ਨੇ ਗੁਰੂ ਜੀ ਦਾ ਸੀਸ ਲਿਆਉਣ
            ਦਾ ਵਰਤਾਂਤ ਉਸ ਨੂੰ ਦੱਸਿਆ ਤਾਂ ਉਸਨੇ ਭਾਈ ਜੈਤੇ ਨੂੰ ਉੱਥੇ ਹੀ ਰਾਤ ਠਹਿਰਨ ਲਈ
            ਕਿਹਾ। ਦਰਗਾਹੀ ਸ਼ਾਹ ਨੇ ਭਾਈ ਜੈਤੇ ਨਾਲ ਰਾਤ ਭਰ ਜਾਗ ਕੇ ਪਹਿਰਾ ਦਿੱਤਾ ਤਾਂ ਕਿ
            ਸੀਸ ਨੂੰ ਕਿਸੇ ਪ੍ਰਕਾਰ ਦੀ ਹਾਨੀ ਨਾ ਪਹੁੰਚੇ। ਅਗਲੀ ਸਵੇਰ ਹੁੰਦਿਆਂ ਹੀ ਭਾਈ ਜੈਤਾ
            ਗੁਰੂ ਜੀ ਦਾ ਸੀਸ ਚੁੱਕ ਕੇ ਆਪਣੇ ਆਖਰੀ ਪੜਾਅ ਕੀਰਤਪੁਰ ਸਾਹਿਬ ਲਈ ਚੱਲ ਪਿਆ। ਜਦੋਂ
            ਭਾਈ ਜੈਤਾ ਦਰਗਾਹੀ ਸ਼ਾਹ ਦੀ ਕੁਟੀਆ ਤੋਂ ਚੱਲਿਆ ਤਾਂ ਉਸਦੇ ਮਨ ਵਿੱਚ ਅਥਾਹ ਸੰਤੋਖ
            ਅਤੇ ਪ੍ਰਸੰਨਤਾ ਸੀ ਕਿ ਗੁਰੂ ਜੀ ਦੀ ਮਿਹਰ ਸਦਕਾ ਉਹ ਆਪਣਾ ਫਰਜ਼ ਪੂਰਾ ਕਰਨ ਵਿਚ
            ਕਾਮਯਾਬ ਹੋ ਸਕਿਆ ਹੈ।
          </p>
        </div>
      </div>

      <div class="container">
        <div class="content-box">
          <h2>ਕੀਰਤਪੁਰ ਸਾਹਿਬ - </h2>
          <p>
            ਗੁਰੂ ਜੀ ਦਾ ਸੀਸ ਆਉਣ ਦੀ ਖ਼ਬਰ ਅਨੰਦਪੁਰ ਸਾਹਿਬ ਪਹਿਲਾਂ ਹੀ ਪੁੱਜ ਚੁੱਕੀ ਸੀ।
            ਮਾਤਾ ਨਾਨਕੀ ਜੀ, ਮਾਤਾ ਗੁਜਰੀ ਜੀ, ਸ੍ਰੀ ਗੁਰੂ ਗੋਬਿੰਦ ਰਾਇ (ਸਿੰਘ) ਜੀ ਸਿੱਖ
            ਸੰਗਤਾਂ ਸਮੇਤ ਕੀਰਤਪੁਰ ਸਾਹਿਬ ਪੁੱਜ ਗਏ। ਇਧਰੋਂ ਭਾਈ ਜੈਤਾ ਵੀ ਗੁਰੂ ਸਾਹਿਬ ਦਾ
            ਸੀਸ ਲੈ ਕੇ ਕੀਰਤਪੁਰ ਸਾਹਿਬ ਬਿਬਾਣਗੜ੍ਹ (ਦਮਦਮਾ ਸਾਹਿਬ) ਦੇ ਅਸਥਾਨ 'ਤੇ ਪੁੱਜਣ
            ਵਿੱਚ ਕਾਮਯਾਬ ਹੋ ਗਿਆ। ਸ੍ਰੀ ਗੁਰੂ ਗੋਬਿੰਦ ਰਾਇ (ਸਿੰਘ) ਜੀ ਨੇ ਭਾਈ ਜੈਤੇ ਦੇ
            ਦਲੇਰੀ ਅਤੇ ਨਿਡਰਤਾ ਭਰੇ ਕਾਰਜ ਨੂੰ ਵੇਖਦਿਆਂ ਹੋਇਆਂ ਗੋਲ ਨਾਲ ਲਾਇਆ ਤੇ ਫੁਰਮਾਇਆ
            "ਰੰਘਰੇਟਾ ਗੁਰੂ ਕਾ ਬੇਟਾ" ਕੀਰਤਪੁਰ ਸਾਹਿਬ ਤੋਂ ਸੀਸ ਲੈ ਕੇ ਸੰਗਤਾਂ ਸਾਰੇ ਰਸਤੇ
            ਸ੍ਰੀ ਗੁਰੂ ਤੇਗ ਬਹਾਦਰ ਸਾਹਿਬ ਜੀ ਦੀ ਬਾਣੀ ਪੜ੍ਹਦਿਆਂ ਅਨੰਦਪੁਰ ਸਾਹਿਬ ਪੁੱਜੀਆਂ।
            ਜਿੱਥੇ ਸਤਿਗੁਰੂ ਜੀ ਦੇ ਸੀਸ ਦਾ ਸੰਸਕਾਰ ਕਰਨ ਦਾ ਪ੍ਰਬੰਧ ਕੀਤਾ ਗਿਆ। ਸ੍ਰੀ ਗੁਰੂ
            ਗੋਬਿੰਦ ਰਾਇ (ਸਿੰਘ) ਜੀ ਨੇ 16 ਨਵੰਬਰ 1675 ਈਸਵੀ ਨੂੰ ਆਪਣੇ ਪਿਤਾ ਜੀ ਦੇ ਸੀਸ
            ਦਾ ਸੰਸਕਾਰ ਆਪਣੇ ਹੱਥੀਂ ਕੀਤਾ ਤੇ ਇਸ ਸਥਾਨ 'ਤੇ ਗੁਰਦੁਆਰਾ ਸੀਸ ਗੰਜ ਸਾਹਿਬ,
            ਅਨੰਦਪੁਰ ਸਾਹਿਬ ਕਾਇਮ ਕੀਤਾ।
          </p>
        </div>
      </div>
    </section>
    <script src="JS/bootstrap.min.js"></script>
    <script src="JS/background.js"></script>
  </body>
</html>
